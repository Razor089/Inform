Ambientato nelle miniere di Moria, dell'universo fantasy creato da J.R.R.Tolkien.
L'avventura si colloca dopo il tentativo di Balin di riprendere la città perduta di Moria e prima che 
la Compagnia dell'Anello passi per le miniere.
La storia narra le vicende di un nano esploratore giunto a Moria dopo non aver avuto più contatti con i nani che seguirono Balin per ricostruire la città con l'intento di penetrare all'interno e recuperare la famosa arma appartenuta al grande Durin: l'ascia di Durin, un'arma nanica di inestimabile valore e potenza.

Il giocatore inizia davanti ad un'apertura nella roccia, sotto le montagne nebbiose, da lì potrà arrivare al ponte di khazad-dum. Ha dei classici vestiti da nano, con una borraccia e delle scorte di cibo, inoltre ha con se uno zaino con dentro una torcia, delle pietre per accendere la torcia e una corda.

Tempo Terza Era 3000 (la Quarta si apre dopo la sconfitta del Balrog)

Cancelli Occidentali - Porte di Durin
I cancelli occidentali sono una delle due entrate a Moria, in particolare i cancelli sono nascosti
e si rivelano solo alla luce della luna. Essendo i cancelli magici, si aprono solo con una specifica parola
in elfico "Mellon", che vuol dire "amico". Le incisioni magiche sui cancelli sono in elfico e raffigurano al centro l'emblema di Durin, un martello e un'incudine coronata da sette stelle, ai lati dei cancelli sono raffigurati gli alberi degli Alti Elfi e la stella della Casa di Feanor.
Sulla porta di ingresso c'è la scritta "Ennyn Durin Aran Moria / Pedo mellon a minno", "Le porte di Durin Signore di Moria / Dì amico ed entra"
Le porte sono state fondate durante la Seconda Era da Elfi e Nani, quando i loro rapporti erano migliori.

Camera di Mazarbul 
Anticamente era la camera degli scritti del regno. E' situata in un corridoio di una delle tante sale a Nord dove la luce del giorno arriva grazie a dei profondi pozzi scavati ingegnosamente dai Nani.
In questa camera c'è la tomba di Balin. Balin aveva scelto quella sala come sua dimora durante il suo tentativo di recuperare la città. Nella camera, oltre alla tomba, sono presenti varie casse di legno, distrutte dagli orchi, varie asce e scimitarre, segno della resistenza dei nani. Nella sala è presente anche il Libro di Mazarbul, una epopea del popolo di Balin. Oltre ai vari scaffali stracolmi di libri e pergamene, nella sala giaciono, privi di vita, molti nani. Ormai ridotti a scheletri in armatura, sono l'ultima testimonianza di una grande battaglia che si è svolta in quella sala e dei nani di Moria.

Ponte di Khazad-dum
Il ponte è uno stretto ponte di pietra che attraversa una voragine per condurre ai cancelli orientali di Moria. Il ponte è stato concepito così stretto per facilitare la difesa, infatti qualsiasi esercito nemico avrebbe dovuto attraversarlo in fila indiana, il che avrebbe facilitato il compito ai nani che erano a difesa dei cancelli.

Cancelli Orientali
Questo ingresso, noto come il Cancello di Dimirill è l'ingresso principale di Khazad-dum, situato a est delle Montagne Nebbiose. Le grandi porte sono precedute da un ampio salone con enormi e alte finestre che consentono alla luce del sole di penetrarvi all'interno. I cancelli recano diverse rune con divieti e ammonimenti per chiunque avesse intenzione di entrare nel regno nanico senza l'autorizzazione del re. Dopo la fuga dei nani i grandi cancelli giacciono a terra rotti e consumati dalle intemperie